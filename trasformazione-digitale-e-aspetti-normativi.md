# La trasformazione digitale

Non è necessario guardare lontano per trovare prove del fatto che la tecnologia giochi un rulo sempre più ampio nelle nostre vite: la crescente affermazione degli assistenti virtuali, l’avvio in grande stile della connessione ultra veloce 5G, l’utilizzo dell’intelligenza artificiale per azioni legate alla vita quotidiana, l’estensione della blockchain al di fuori delle aziende, ma anche i primi furti informatici biometrici, la crescita dei videogiochi online competitivi....

In questo contesto, le aspettative e le abitudini delle persone cambiano rapidamente, modificando di conseguenza comportamenti e meccanismi di decisione sui mercati finali, sui mercati del lavoro e sui mercati interni delle organizzazioni.

Tale pervasività delle tecnologie digitali in tutti i settori dell’attività umana pone una rilevante sfida al pensiero organizzativo: saper interpretare i grandi cambiamenti in atto riconoscendo che i due ambiti, quello delle scelte tecnologiche e quello delle scelte organizzative, non costituiscono mondi concettualmente separati né ammettono percorsi d’azione separabili nel concreto.

Il compito di chi si occupa di organizzazione è la ricerca di soluzioni organizzative al tempo stesso efficaci, tecnologicamente razionali e centrate sulle persone e l’evoluzione continua e sempre più rapida dei loro modi di comunicare, interagire, collaborare.

Il tema della trasformazione digitale impegna studiosi, esperti e manager in tutto il mondo, come dimostra il crescente numero di convegni che trattano dei rischi e delle opportunità del cambiamento in atto. La trasformazione digitale in senso lato è anche un tema ad alto impatto sociale, poiché l’ubiquità digitale tocca tutti. Non solo le organizzazioni, ma anche la società e le famiglie sono profondamente e costantemente sfidate dalle loro quotidiane interazioni con la tecnologia.

Per Digital Transformation dell’organizzazione intendiamo il processo di allineamento di tecnologia digitale, competenze, processi organizzativi e modelli di business, finalizzato a creare nuovo valore per gli stakeholder e mantenere la sostenibilità dell’organizzazione in un ecosistema di business in costante cambiamento.

L’accelerazione dei processi di cambiamento cui assistiamo in questi anni è generata dallo sfruttamento del potenziale di innovazione strategica ed organizzativa offerto dalle ICT. La convergenza delle tecnologie social, mobile, analytics e cloud – SMAC – sta avendo un impatto pervasivo sui processi di business intra ed inter-impresa, e portando alla ridefinizione di interi settori.

Per Tecnologie e Servizi Digitali (SMAC) si intendono i seguenti ambiti tecnologici:

1. Soluzioni e piattaforme per la gestione del cliente su canali digitali e fisici integrati – Vista cliente a 360°; processi integrati di marketing, sales e customer service nella multicanalità; integrazione dei dati, dei canali, di tutti i customer touchpoint rivolti a realizzare i nuovi approcci omnichannel che prevedono l’integrazione «trasparente e naturale» dei canali ovunque nelle fasi del processo di acquisto dei clienti.

2. Mobile – utilizzo di device e sensori mobili da parte del personale aziendale, oppure nelle relazioni di vendita e di servizio al cliente oppure nella geo-localizzazione di persone e cose.

3. Social Software e sistemi di Collaborazione nel lavoro di Condivisione di contenuti digitali – tra il personale aziendale, sul versante dei Clienti sia B2B sia B2C, sul versante dei Fornitori e distributori lungo tutta la filiera della Supply Chain.

4. Business Intelligence/Business Analytics e Big Data – Processi di analisi dati in tempo reale, in streaming; Processi di analisi dei dati correnti aziendali; Processi di analisi futura, quali previsioni, predizioni, simulazione, scenari di business, etc.; Analisi di dati strutturati e non strutturati.

5. Servizi in Cloud / ICT as a Service – relativi a Infrastrutture ICT, a Piattaforme di sviluppo o di gestione dati, a Software applicativo di vario genere.

6. Gestione della Sicurezza IT – nel Cloud, nella Mobility, nell’uso delle piattaforme di Social network, di Collaborazione nel lavoro e di Condivisione dei contenuti digitali, nella gestione della Multicanalità integrata, nella gestione dei Dati aziendali.

Nonostante presenti problemi più difficili, la trasformazione digitale, offre vantaggi più proficui, consentendo ad un'azienda di diventare più efficiente, guidata dai dati e agile, sfruttando più opportunità di business. Sebbene ciò può sembrare semplice, la trasformazione digitale può essere un processo complesso e spesso scoraggiante, soprattutto in quei progetti che hanno un impatto importante su ogni aspetto e sezione di un'attività economica, cambiamenti che vanno dall'alto verso il basso, collegando ciascun elemento per creare un'operazione digitale efficiente.

È un nuovo modo di approcciare il lavoro quotidiano di ognuno e molto probabilmente comporterà l'uscita dalla zona di comfort e l'apprendimento di nuove competenze anche per chi, nell'azienda, si fa regista di questo processo di cambiamento.

Quando un'organizzazione inizia un percorso di digital transformation si rende conto di aver bisogno di set di competenze diverse da quelle tradizionali per soddisfare le esigenze del cambiamento tecnologico. È un modo di lavorare completamente diverso, che richiede agli amministratori delegati, ai dirigenti, ai reparti IT e persino ai dipendenti entry-level una mentalità diversa. Si tratta di cambiare il modo in cui adattare le operazioni e le abitudini di ognuno alle nuove tecnologie, piuttosto che semplicemente adottarle.

La digital transformation utilizza la tecnologia per portare un vantaggio competitivo nelle operations, nel marketing, nel sales e nella produzione / erogazione di prodotti e servizi: non è lo scopo della digital transformation riempire di tecnologia le aziende, ma la tecnologia è la conditio sine qua non per l'adozione del digital e l'introduzione di modelli di lavoro smart all'interno delle organizzazioni.
